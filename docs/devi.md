---
sidebar_position: 2
slug: /devi
---
# श्री देवीची आरती 
## दुर्गे दुर्घट भारी
<audio controls="controls" src="/audio/aarati/durge-durghat.mp3">
    Your browser does not support the HTML5 Audio element.
</audio> 

दुर्गे दुर्घट भारी तुजविण संसारी ।<br />
अनाथनाथे अंबे करुणा विस्तारी ॥<br />
वारी वारीं जन्ममरणाते वारी ।<br />
हारी पडलो आता संकट नीवारी ॥ १ ॥

जय देवी जय देवी जय महिषासुरमथनी ।<br />
सुरवरईश्वरवरदे तारक संजीवनी ॥ धृ. ॥

त्रिभुवनी भुवनी पाहतां तुज ऎसे नाही ।<br />
चारी श्रमले परंतु न बोलावे काहीं ॥<br />
साही विवाद करितां पडिले प्रवाही ।<br />
ते तूं भक्तालागी पावसि लवलाही ॥ २ ॥

प्रसन्न वदने प्रसन्न होसी निजदासां ।<br />
क्लेशापासूनि सोडी तोडी भवपाशा ॥<br />
अंबे तुजवांचून कोण पुरविल आशा ।<br />
नरहरि तल्लिन झाला पदपंकजलेशा ॥ ३ ॥

## अश्विन शुद्धपक्षी अंबा बैसली सिंहासनी हो

अश्विन शुद्धपक्षी अंबा बैसली सिंहासनी हो

प्रतिपदेपासून घटस्थापना ती करुनी हो

मूलमंत्र - जप करुनी भोवत रक्षक ठेवुनी हो

ब्रह्म विष्णू रुद्र आईचे पूजन करिती हो  || १ ||

द्वितीयेचे दिवशी मिळती चौषष्ठ योगिनी हो

सकळामध्ये श्रेष्ठ परशुरामाची जननी हो

कस्तुरी मळवट भांगी शेंदूर भरुनी हो

उदो:कार गर्जती सकळ चामुंडा मिळूनी हो || २ ||

तृतीयेचे दिवशी अंबे शृंगार मांडीला हो

मळवट पातळ चोळी कंठी हार मुक्ताफळा हो

कणकेचे पदके कासे पितांबर पिवळा हो

अष्टभुजा मिरविसी अंबे सुंदर दिसे लीला हो || ३ ||

चतुर्थीचे दिवशी विश्व व्यापक जननी हो

उपासका पाहसी माते प्रसन्न अंत:करणी हो

पूर्णकृपे जगन्माते पाहसी मनमोहनी हो

भक्तांच्या माउली सूर ते येती लोटांगणी हो || ४ ||

पंचमीचे दिवशी व्रत ते उपांग ललिता हो

अर्ध पाद्य​ पूजेने तुजला भवानी स्तवती हो

रात्रीचे समयी करती जागरण हरीकथा हो

आनंदे प्रेम ते आले सद् भावे ते ऋता हो || ५ ||

षष्ठीचे दिवशी भक्ता आनंद वर्तला हो

घेउनि दिवट्या हाती हर्षे गोंधळ घातला हो

कवडी एक अर्पिता देशी हार मुक्ताफळा हो

जोगवा मागता प्रसन्न झाली भक्त कुळा हो || ६ ||

सप्तमीचे दिवशी सप्तशृंग गडावरी हो

तेथे तु नांदशी भोवती पुष्पे नानापरी हो

जाईजुई शेवंती पूजा रेखियली बरवी हो

भक्त संकटी पडता झेलुन घेशी वरचेवरी हो || ७ ||

अष्टमीचे दिवशी अंबा अष्टभुजा नारायणी हो

सह्याद्री पर्वती पाहिली उभी जगद्जननी हो

मन माझे मोहिले शरण आलो तुज लागुनी हो

स्तनपान देउनि सुखी केले अंत:करणी हो || ८ ||

नवमीचे दिवशी नव दिवसांचे पारणे हो

सप्तशती जप होम हवने सद्भक्ती करुनी हो

षडरस अन्ने नेवैद्याशी अर्पियली भोजनी हो

आचार्य ब्राह्मणा तृप्तता केले कृपे करुनी हो || ९ ||

दशमीचे दिवशी अंबा निघे सिमोल्लंघनी हो

सिंहारूढ करि सबल शश्त्रे ती घेउनी हो

शुंभनीशुंभादीक राक्षसा किती मारसी राणी हो

विप्रा रामदासा आश्रय दिधला तो चरणी हो || १० ||