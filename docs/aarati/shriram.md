---
slug: /shriram
---
# श्री रामचंद्राची आरती

उत्कट साधुनि शिळा सेतू बांधोनी ।<br />
लिंगदेह-लंकापुरि विध्वंसूनी ॥<br />
कामक्रोधादिक राक्षस मर्दूनी ।<br />
देह-अहंभाव रावण निवटोनी ॥ १ ॥<br />

जय एव जय देव निजबोधा रामा ।<br />
परमार्थे आरती सद्भावें आरती परिपूर्णकामा ॥ध्रु० ॥

प्रथम सीताशुद्धी हनुमंत गेला ।<br />
लंका दहन करुनी अखया मारिला ॥<br />
मारिला जंबूमाळी बुवनीं त्राहाटीला ।<br />
आनंदाची गुढी घेउनियां अला ॥ जय० ॥ २ ॥<br />

निजबळें निजशक्ति सोडविली सीता ।<br />
म्हणुनी येणें झालें आयोध्यें रघुनाथा ॥<br />
आनंदें वोसंडे वैराग्य भरता ।<br />
आरति घेउनि आली कौसल्या माता ॥ जय० ॥ ३ ॥<br />

अनुहतवादित्रध्वनि गर्जति अपार ।<br />
अठरा पद्मे वानर करिती भुभुःकार ॥<br />
अयोध्येसी आले दशरथकुमार ।<br />
नगरीं होत आहे आनंद थोर ॥ जय० ॥ ४ ॥<br />

सहज सिंहासनीं राजा रघुवीर ।<br />
सोहंभावें तया पूजा उपचार ।<br />
सहजांची आरती वाद्यांचा गजर ।<br />
माधवदासा स्वामी आठवे ना विसर ॥ जय० ॥ ५ ॥