---
slug: /renuka-mata
---

# श्री रेणुका माता आरती

## जय जय जगदंबे

जय जय जगदंबे | श्री अंबे | रेणुके कल्पकदंबे | जय जय || धृ ||

अनुपम स्वरुपाची तुझी धाटी | अन्य नसे या सृष्टी || <br />
तुज सम रूप दुसरे, परमेष्टी | करिता झाला कष्टी || <br />
शशीरस रसरसला ,वदनपुटी | दिव्य सुलोचन दृष्टी || <br />
सुवर्ण रत्नांच्या, शिरी मुकुटी | लोपती रविशशी कोटी || <br />
गजमुखी तुज स्तविले हेरंबे | मंगल सकळारंभे || जय जय || १ ||

कुमकुम चिरी शोभे मळवटी | कस्तुरी टिळक लल्लाटी || <br />
नासिक अति सरळ, हनुवटी | रुचिरामृत रस ओठी || <br />
समान जणू लवल्या, धनुकोटी | आकर्ण लोचन भ्रुकुटी || <br />
शिरी नीट भांगवळी, उफराटी | कर्नाटकची घाटी || <br />
भुजंग नीळरंगा, परी शोभे | वेणी पाठीवर लोंबे || जय जय || २ ||

कंकणे कनकाची मनगटी | दिव्य मुद्या दश बोटी || <br />
बाजूबंद जडे बाहुबटी | चर्चुनी केशर उटी | सुगंधी पुष्पांचे हार कंठी || <br />
बहु मोत्यांची दाटी | अंगी नवी चोळी, जरीकाठी | पीत पितांबर तगटी || <br />
पैंजण पदकमळी, अति शोभे | भ्रमर धावती लोभे || जय जय ||३ ||

साक्षप तू क्षितिच्या तळवटी | तूचि स्वये जगजेठी || <br />
ओवाळीत आरती, दिपताटी | घेऊनी कर संपुष्टी || <br />
करुणामृत हृदये, संकटी | धावसी भक्तांसाठी | विष्णूदास सदा, बहुकष्टी | देशील जरी नीजभेटी || <br />
तरी मग काय उणे, या लाभे | धाव पाव अविलंबे || जय जय || ४ ||

<span class='index-text'>renuka mata aarati jay jay jagdambe aarati</span>


