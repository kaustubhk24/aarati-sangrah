---
slug: /tembe-maharaj-aarati
---

# श्री टेंबे स्वामी आरती

आरती भक्तीभावे करुनी, स्मरुया गुरु अंतःकरणी।।धृ।।

सद्गुरु तोची कृपामुर्ती, देत मज कवणाची स्फुर्ती।<br />
त्रिभुवन अगाध गुरुमहिमा, कळेना निगमासही सीमा।<br />
जेथे वाल्मीकी व्यास ऋषी थकले शक्य कसे मजसी.।<br />
परी तो सदय गुरुराणा, वसतसे भक्तांच्या ध्याना।<br />
तोची मती देत,मुका वदवित, पंगु गिरीचढत।<br />
जयाची अतर्क्यही करणी, तयाच्या लागतसे चरणी ।।१।।

होतो अवनीला भार, कराया त्याचा परिहार।<br />
जगाला करावया पुनीत, दत्तगुरु युगेयुगे येत।<br />
चिरंतन परंपरा गुरुची, वहाते गंगा योगाची.।<br />
ज्या गृही पतिव्रता नारी, प्रभुचा जन्म तिचे दारी।<br />
नृसिंह सरस्वती, नाथ प्रभुती, सिद्धसांगती।<br />
श्रीमद वासुदेव स्वामी, सतसंकल्पी गुरुवाणी।।२।।

पोळलो तिन्ह ही तापाने, बुडालो स्वकृत पापाने,।<br />
षड्रिपु छळती सदाकाळी, मती मम नष्टभ्रष्ट झाली।<br />
गेला जन्म फुकट गेला, असा हा निश्चय मनी झाला।<br />
सद्गुरु सदा सर्वकाळ, माता होऊनी सांभाळ।<br />
तुच माऊली, तुच सावली, बहुत तारली।<br />
करावा सार्थ जन्म स्वामी, मज ह्रदयासी लावुनी ।।३।।

जयजय सद्गुरु सर्वेषा,शिष्य तारक परमेशा।<br />
जन्मुनी ब्रह्मवर्त देशी, केले तप गंगे पाशी.।<br />
घेऊनी सुखे चौथी दिक्षा, मानीले वेदाच्या पक्षा.।<br />
होई अवतार मुळारंभ, वर्षीतो भक्तीचा मेघ।<br />
भक्ती ऊधळीत, द्यान ऊजळीत, योग साधीत।<br />
सद्गुरु वासुदेव स्वामी तयाच्या लागतसे भजनी।।४।।
<span class='index-text'> shri tembe swami maharaj aarati aarati bhakti bhave karuni</span>

## जय जय वासूदेवा जय दत्तात्रेया


जय जय वासूदेवा जय दत्तात्रेया |।<br />
माणगावी जन्मुनी करिसी बहुलीला || ध्रु ||

टेंब्येकुळी जन्मूनी होसी बहूगुणी।<br />
अत्रीगोत्री होउनी, होसी निर्गुणी।<br />
ज्योतिर्ज्ञानी होउनी कीर्ती पसरीसी।<br />
सार्थ वेदा जाणुनी शिष्य पढवीसी || १ ||

जय जय वासूदेवा जय दत्तात्रेया |।<br />
माणगावी जन्मुनी करिसी बहुलीला || ध्रु ||

शके सतराशे शहात्तर साली।<br />
श्रावणमासी वद्य षष्ठी शुभकाली।<br />
जन्मा येती वासूदेव या नामे।<br />
भक्ता उद्धाराया बहुविध यत्ने || २ ||।<br />
जय जय वासूदेवा जय दत्तात्रेया |।<br />
माणगावी जन्मुनी करिसी बहुलीला || ध्रु ||

शके अठराशे छत्तीससाली।<br />
आषाढातील शुद्ध प्रतिपदा दिवशी।<br />
नाशिवंतदेहा सोडुनि हो जासी।<br />
असंख्य भक्ता देउनि इच्छित हेतूसी || ३ ||।<br />
जय जय वासूदेवा जय दत्तात्रेया।<br />
माणगावी जन्मुनी करिसी बहुलीला || ध्रु ||

शके अठराशे अडतीससाली।<br />
वैशाखातील शुद्ध द्वादशी दिवशी।<br />
सुंदरवाडीग्रामी राहाण्या इच्छूनी।<br />
गुप्तरूपे घेशी स्थान निर्मूनी || ४ ||।<br />
जय जय वासूदेवा जय दत्तात्रेया |।<br />
माणगावी जन्मुनी करिसी बहुलीला || ध्रु ||

साठी वर्षामाजी केल्या बहूलीला।<br />
वैदिकधर्मासाठी देह झिझविला।<br />
संन्यास घेऊनि धर्म रक्षीला।<br />
आत्मज्ञानमार्ग भक्ता दावीला || ५ ||।<br />
जय जय वासूदेवा जय दत्तात्रेया |।<br />
माणगावी जन्मुनी करिसी बहुलीला || ध्रु ||

जाणुनि आयुर्वेदा रोगा दवडीसी।<br />
योजुनि युक्तमंत्रा भूता बांधीसी।<br />
ऐशा अनन्तलीला वर्णू मी किती।<br />
बुद्धप्रेरक होउनि तूचि वर्णीसी || ६ ||।<br />
जय जय वासूदेवा जय दत्तात्रेया |।<br />
माणगावी जन्मुनी करिसी बहुलीला || ध्रु ||

<span class='index-text'> shri tembe swami maharaj aarati jay jay vasudeva</span>
