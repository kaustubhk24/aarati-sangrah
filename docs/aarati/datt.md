---
slug: /datt
---
# श्री दत्ताची आरती  
## त्रिगुणात्मक त्रैमूर्ती दत्त हा जाणा


त्रिगुणात्मक त्रैमूर्ती दत्त हा जाणा।<br />
त्रिगुणी अवतार त्रैलोक्य राणा ।<br />
नेती नेती शब्द न ये अनुमाना॥<br />
सुरवर मुनिजन योगी समाधी न ये ध्याना ॥ १ ॥


जय देव जय देव जय श्री गुरुद्त्ता ।<br />
आरती ओवाळिता हरली भवचिंता ॥ धृ ॥


सबाह्य अभ्यंतरी तू एक द्त्त ।<br />
अभाग्यासी कैची कळेल हि मात ॥<br />
पराही परतली तेथे कैचा हेत ।<br />
जन्ममरणाचाही पुरलासे अंत ॥ २ ॥

दत्त येऊनिया ऊभा ठाकला ।<br />
भावे साष्टांगेसी प्रणिपात केला ॥<br />
प्रसन्न होऊनि आशीर्वाद दिधला ।<br />
जन्ममरणाचा फेरा चुकवीला ॥ ३ ॥

दत्त दत्त ऐसें लागले ध्यान ।<br />
हरपले मन झाले उन्मन ॥<br />
मी तू पणाची झाली बोळवण ।<br />
एका जनार्दनी श्रीदत्तध्यान ॥ ४ ॥

<span class='index-text'> datta aarati , trigunatmak traimurti</span>

## श्री गुरु दत्तराज मूर्ती ओवाळीतो प्रेमे आरती

श्री गुरु दत्तराज मूर्ती ओवाळीतो प्रेमे आरती ॥धृ॥

ब्रम्हा विष्णू शंकराचा, असे अवतार श्री गुरुचा| <br />
कराया उद्धार जगाचा, जाहला बाळ अत्रीऋषीचा| <br />
धरीला वेष असे यतीचा, मस्तकी मुगुट शोभे जटेचा| <br />
कंठी रुद्राक्ष माळ धरुनी,हातामधे अयुधे बहुत वरूनी ,| <br />
तेणे भक्तांचे क्लेश हरूनी,त्यासी करूनी नमन| <br />
अघशमन होईल रिपुदमन, गमन असे त्रिलोक्यावरती| <br />
......... ओवाळीतो प्रेमे आरती॥१॥

गाणगापुरी वस्ती ज्याची, प्रीती औदुंबर छायेसी| <br />
भीमा अमर संगमासी भक्ती असे बहूत सुशिष्यांची| <br />
वाट दावूनीया योगाची ठेव देत असे निज मुक्तीची| <br />
काशी क्षेत्री स्नान करितो करविरी भिक्षेला जातो| <br />
माहुरी निद्रेला वरीतो तरतरीत छाती, भरजरित| <br />
नेत्र, गरगरित शोभतो त्रिशुळ जया हाती| <br />
......... ओवाळीतो प्रेमे आरती ॥२॥

अवधुत स्वामी सुखानंदा ओवाळीतो सौख्यकंदा| <br />
तारी हा दास रुदनकंदा सोडवी विषय मोहछंदा| <br />
आलो शरण अत्रीनंदा दावी सद्गुरु ब्रम्हनंदा| <br />
चुकवी चौरयांशीचा फेरा घालीती षडरिपू मज घेरा| <br />
गांजीती पुत्र पौत्र दारा वदवी भजन मुखी, तव| <br />
पूजन करीत असे सुजन तयांचे या दासावरती| <br />
......... ओवाळीतो प्रेमे आरती ॥३॥

<span class='index-text'> datta aarati , shri guru dattaraj murti ovalito preme aarati</span>

## आरती ओवाळूं श्रीगुरु दत्तराज स्वामी

आरती ओवाळूं श्रीगुरु दत्तराज स्वामी ।।<br />
शरण आलो तुला देवा भक्तीने हा मी ॥ धृ. ॥

तारीं तारीं स्वामी आतं बुडतो भवडोहीं ।।<br />
अहंभाव जाळुनि माते कृपेने पाही ॥ १ ॥

शुद्धभाव देऊनि मज लावीं तव भजनीं ।।<br />
प्रपंची त्रासलो यांतुनि काढावे क्षणीं ॥ २ ॥

तवगुणलीळा नित्यनिरंतर ऎकवी श्रवणी ।।<br />
हाची वर मजला द्यावा श्रीगुरुमूर्तीनीं ॥ ३ ॥

मोरेश्वरसुत वासुदेव हा करितो तव सेवा ।।<br />
स्वामि समर्था देई यांसी भक्तीचा ठेवा ॥ ४ ॥