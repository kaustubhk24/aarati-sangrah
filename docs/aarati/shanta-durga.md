---
slug: /shanta-durga
---
# श्री शांतादुर्गेची आरती

भूकैलासा ऐसी ही कवला नगरी|शांतादुर्गा तेथे भक्तभवहारी|<br />
असुराते मर्दुनिया सुरवरकैवारी|स्मरती विधीहरीशंकर सुरगण अंतरी||१||<br />
जय देवी जय देवी जय शांते जननी| दुर्गे बहुदु:खदमने रतलो तव भजनी||धृ||<br />
प्रबोध तुझा नव्हे विश्वाभीतरी|नेति नेति शब्दे गर्जती पै चारी|<br />
साही शास्त्रे मथिता न कळीसी निर्धारी|अष्टादश गर्जती परी नेणती तव थोरी|<br />
जय||२||<br />
कोटी मदन रूपा ऐसी मुखशोभा|सर्वांगी भूषणे जांबूनदगाभा|<br />
नासाग्री मुक्ताफळ दिनमणीची प्रभा|भक्तजनाते अभय देसी तू अंबा|<br />
जय||३||<br />
अंबे भक्तांसाठी होसी साकार|नातरी जगजीवन तू नव्हसी गोचर|<br />
विराटरूपा धरूनी करीसी व्यापार|त्रिगुणी विरहीत सहीत तुज कैचा पार|<br />
जय||४||<br />
त्रितापतापे श्रमलो निजवी निजसदनी|अंबे सकळारंभे राका शशीवदनी|<br />
अगमे निगमे दुर्गे भक्तांचे जननी|पद्माजी बाबाजी रमला तव भजनी|<br />
जय||५||

<span class='index-text'> shanta durga aarati</span>