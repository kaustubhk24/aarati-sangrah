---
slug: /ganapati-palana
---
# श्री गणपतीचा पाळणा

## जो जो जो जो रे गजवदना । पतीतपावना ।

जो जो जो जो रे गजवदना । पतीतपावना ।
निद्रा करि बाळा गजवदना । मुत्युंजय नदंना ॥धृ॥

पाळणा बांधियला जाडिताचा । पालख या सोन्याचा ।

चांदवा लाविला मोत्यांचा । बाळ निजवी साचा ॥१॥

दोर धरुनिया पार्वती । सखियांसह गीत गाती ।

नानापरी गुण वर्णाती । सुस्वर आळवीती ॥२॥

निद्रा लागली सुमुखाला । सिंदुर दैत्य आला ।

त्याते चरणाने ताडिला । दैत्य तो मारिला ॥३॥

बालक तान्हे हे बहुकारी । दैत्य वधिले भारी ।

करिती आश्‍चर्य नरनारी । पार्वती कोण उतरी ॥४॥

ऎसा पाळणा गाईला । नानापरी आळविला ।

चिंतामणि दास विनविला । गणनाथ निजविला ॥५॥

## जो जो जो जो रे गजवदना । मयुरेश्‍वर सुखवदना ।


जो जो जो जो रे गजवदना । मयुरेश्‍वर सुखवदना ।

निद्रा करि बाळा एकरदना । सकळादी गुणसगुणा ॥धृ॥

गंडस्थळ शुन्डा ते सरळी । सिदुंर चर्चुनि भाळी ।

कानी कुंडले ध्वजजाळी । कौस्तुभ तेज झळाळी ॥१॥

पालख लावियला कैलासी । दाक्षयणिचे कुशी ।

पुत्र जन्मला हॄषकेशी । गौरिहाराचे वंशी ॥२॥

चौदा विद्यांचा सागर । वरदाता सुखसागर ।

दुरिते निरसिली अपार । विष्णूचा अवतार ॥३॥

लंबोदर म्हणता दे स्फुर्ति । अद्‍भुत ज्याची किर्ती ।

जीवनसुत अर्ची गुणमुर्ती । सकळिक वांछा पुरती ॥४॥



<span class='index-text'> ganpati palana</span>