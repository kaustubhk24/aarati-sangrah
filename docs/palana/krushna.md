---
slug: /krushna-palana
---
# श्री कृष्णाचा पाळणा

## जो जो जो जो रे सुकुमारा । 

जो जो जो जो रे सुकुमारा । 
दत्तात्रया अवतारा ॥धृ॥

कमलासन विष्णू त्रिपुरारी । 
अत्रिमुनीचे घरी ।

सत्त्व हरु आले नवल परी । 
भ्रम दवडिला दुरी ॥१॥

प्रसन्न त्रिमूर्ति होऊनी । 
पुत्रत्वा पावुनि ।

हर्ष झालासे त्रिभुवनी । 
राहे ॠषिचे सदनी ॥२॥

पहिल्या दिवशी जन्मले बाळ 
कळस सोन्याचा देते डहाळ

 कृष्ण जन्मला कंसाचा काळ 

जो बाळा जो जो रे जो |१|

दुसऱ्या दिवशी दुसरा रंग 

रूप सावळे गोरस रंग

जसा झळकतो आरस्याचा भिंग 

जो बाळा जो जो रे जो |२|

तिसऱ्या दिवशी आनंद मोठा 

सिता सावित्री बायांनो उठा 

खारीक खोबरं साखर वाटा 

जो बाळा जो जो रे जो |३|

चवथ्या दिवशी बोलली बाई 

अनुसयेने वाजवली टाळी 

कृष्ण जन्मला यमुना स्थळी 

जो बाळा जो जो रे जो |४|

पालख बांधविला सायासी । निर्गुण ऋषिचे वंशी ।

पुत्र जन्माला अविनाशी । अनसूयेचे कुशी ॥३॥

षट्दश नामासी आधार । दत्तात्रय अवतार ।

कृष्णदासासी सुख थोर । आनंद होतो फार ॥४॥

पाचव्या दिवशी सटवाई चा वेढा 

लिंबू नारळ देवीला फोडा 

तान्ह्या बाळाची दृष्ट गं काढा 

जो बाळा जो जो रे जो|५|



सहाव्या दिवशी कलीचा मारा 

राधाकृष्णाला घालती वारा 

चला यशोदा आपुल्या घरा 

जो बाळा जो जो रे जो|६|



सातव्या दिवशी सटवीचा महाल

तेथे सोनेरी मंडप लाल 

यशोदा मांडीवर श्रीकृष्ण डोलं 

जो बाळा जो जो रे जो|७|

आठव्या दिवशी अटकी चा थाट 

भुलल्या गवळणी तिनशे साठ 

श्री कृष्णाची पाहतात वाट 

जो बाळा जो जो रे जो|८|



नवव्या दिवशी नववीचा खंड 

तान्या बाळा ने घेतला छंद 

'वासुदेवाचा सोडवावा बंध 

जो बाळा जो जो रे जो |९|



दहाव्या दिवशी दहावीची रात 

"तेहतीस कोटी देव मिळून येती उतरून 

टाकती माणिक मोती 

जो बाळा जो जो रे जो |१०|

अकराव्या दिवशी नारद बोले

 देवा तुम्ही हो किती झोपले 

मथुरा नगरीत देवकीचे हाल 

जो बाळा जो जो रे जो |११|



बाराव्या दिवशी बाराचं नारी 

पाळणा बांधीला यशोदा घरी 

त्याला लाभली रेशमी दोरी 

जो बाळा जो जो रे जो |१२|



तेराव्या दिवशी बोलली बाळी

 श्री कृष्ण जन्मला यमुना तळी

 गवळणी संगे लावीतो खळी 

जो बाळा जो जो रे जो |१३|

 चौदाव्या दिवशी तोफा गर्जती 

शंकर पार्वती नंदी वर येती 

बाळाच्या डोळ्यात काजळ घालती 

जो बाळा जो जो रे जो |१४|



पंधराव्या दिवशी नौबत वाजे 

श्रीकृष्णावरती घातला साज 

यशोदा मातेला आनंद आज 

जो बाळा जो रे जो |१५|



सोळाव्या दिवशी सोहळा केला

 गुरु महाराज विद्या बोलला 

श्रीकृष्णाचा पाळणा गायीला 

जो बाळा जो जो रे जो |१६|

|| समाप्त ||


## बाळा जो जो रे कुळभूषणा । श्रीनंदनंदना ।

बाळा जो जो रे कुळभूषणा । श्रीनंदनंदना ।

निद्रा करि बाळा मनमोहना । परमानंदा कृष्णा ॥धृ॥

जन्मुनि मथुरेत यदुकुळी । आलासी वनमाळी ।

पाळणा लांबविला गोकुळी । धन्य केले गौळी ॥१॥

बंदिशाळेत अवतरुनी । द्वारे मोकलुनी ।

जनकशृंखला तोडुनी । यमुना दुभंगोनी ॥२॥

मार्गी नेतांना श्रीकृष्णा । मेघनिवारणा ।

शेष धावला तत्क्षणा । उंचावूणी फणा ॥३॥

रत्‍नजडित पालख । झळके आमोलिक ।

वरती पहुडले कुलतिलक । वैकुंठनायक ॥४॥

हालवी यशोदा सुंदरी । धरुनी ज्ञानदोरी ।

पुष्पे वर्षिली सुरवरी । गर्जति जयजयकारी ॥५॥

विश्‍वव्यापका यदुराया । निद्रा करी बा सखया ।

तुजवरि कुरवंडी करुनिया । सांडिन मी निज काया ॥६॥

गर्ग येऊनी सत्वर । सांगे जन्मांतर ।

कृष्ण परब्रह्म साचार । आठवा अवतार ॥७॥

विश्‍वव्यापी हा बालक । दृष्ट दैत्यांतक ।

प्रेमळ भक्तांचा पालक । श्रीलक्ष्मीनायक ॥८॥

विष पाजाया पूतना । येता घेईल प्राणा ।

शकटासुरासी उताणा । पाडिल लाथे जाणा ॥९॥

उखळाला बांधता मातेने । रांगता श्रीकृष्ण ।

यमलार्जुनांचे उद्धरण । दावानव प्राशन ॥१०॥

गोधन राखिता अवलिळा । कालिया मर्दीला ।

दावानल वन्ही प्राशील । दैत्यध्वंस करी ॥११॥

इंद्र कोपता धांवून । उपटील गोवर्धन ।

गाईगोपाळा रक्षून । करीन भोजन ॥१२॥

कालींदीतीरी जगदीश । व्रजवनितांशी रास ।

खेळुनि मारील कंसास । मुष्टिक चाणुरास ॥१३॥

ऎशी चरित्रे अपार । दावील भूमीवर ।

पांडव रक्षील सत्वर । ब्रह्मानंदी स्थिर ॥१४॥




<span class='index-text'> krushna palana</span>