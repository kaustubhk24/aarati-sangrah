---
sidebar_position: 4
slug: /shankar
---
# शंकराची आरती
## लवथवती विक्राळा ब्रह्मांडी माळा 

लवथवती विक्राळा ब्रह्मांडी माळा ।<br />
वीषें कंठ काळा त्रिनेत्रीं ज्वाळा ॥ <br />
लावण्यसुंदर मस्तकीं बाळा । <br />
तेथुनियां जल निर्मळ वाहे झुळझूळां ॥ १ ॥

जय देव जय देव जय श्रीशंकरा ।<br />
आरती ओवाळूं तुज कर्पूरगौरा ॥ ध्रु० ॥

कर्पूरगौरा भोळा नयनीं विशाळा ।<br />
अर्धांगीं पार्वती सुमनांच्या माळा ॥<br />
विभुतीचें उधळण शितिकंठ नीळा ।<br />
ऐसा शंकर शोभे उमावेल्हाळा ॥ जय देव० ॥ २ ॥

देवीं दैत्य सागरमंथन पै केलें ।<br />
त्यामाजीं जें अवचित हळाहळ उठिलें ॥<br />
तें त्वां असुरपणें प्राशन केलें ।<br />
नीळकंठ नाम प्रसिद्ध झालें ॥ जय देव० ॥ ३ ॥

व्याघ्रांबर फणिवरधर सुंदर मदनारी ।<br />
पंचानन मनमोहन मुनिजनसुखकारी ॥<br />
शतकोटीचें बीज वाचे उच्चारी ।<br />
रघुकुळटिळक रामदासा अंतरीं ॥ जय देव जय देव० ॥ ४ ॥