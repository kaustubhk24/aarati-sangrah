---
slug: /kshama-stotra
---
#  अपराध क्षमा स्तोत्रम् 
<br />
। अपराध क्षमा स्तोत्रम् ।<br />
॥ अपराधक्षमापणस्तोत्रम् ॥<br />
ॐ अपराधशतं कृत्वा जगदम्बेति चोच्चरेत् ।<br />
यां गतिं समवाप्नोति न तां ब्रह्मादयः सुराः ॥ १॥<br />
सापराधोऽस्मि शरणं प्राप्तस्त्वां जगदम्बिके ।<br />
इदानीमनुकम्प्योऽहं यथेच्छसि तथा कुरु ॥ २॥<br />
अज्ञानाद्विस्मृतेर्भ्रोन्त्या यन्न्यूनमधिकं कृतम् ।<br />
तत्सर्वं क्षम्यतां देवि प्रसीद परमेश्वरि ॥ ३॥<br />
कामेश्वरि जगन्मातः सच्चिदानन्दविग्रहे ।<br />
गृहाणार्चामिमां प्रीत्या प्रसीद परमेश्वरि ॥ ४॥<br />
सर्वरूपमयी देवी सर्वं देवीमयं जगत् ।<br />
अतोऽहं विश्वरूपां त्वां नमामि परमेश्वरीम् ॥ ५॥<br />
यदक्षरं परिभ्रष्टं मात्राहीनञ्च यद्भवेत् ।<br />
पूर्णं भवतु तत् सर्वं त्वत्प्रसादान्महेश्वरि ॥ ६॥<br />
यदत्र पाठे जगदम्बिके मया विसर्गबिन्द्वक्षरहीनमीरितम् ।<br />
तदस्तु सम्पूर्णतमं प्रसादतः सङ्कल्पसिद्धिश्व सदैव जायताम् ॥ ७॥<br />
यन्मात्राबिन्दुबिन्दुद्वितयपदपदद्वन्द्ववर्णादिहीनं<br />
भक्त्याभक्त्यानुपूर्वं प्रसभकृतिवशात् व्यक्त्तमव्यक्त्तमम्ब ।<br />
मोहादज्ञानतो वा पठितमपठितं साम्प्रतं ते स्तवेऽस्मिन्<br />
तत् सर्वं साङ्गमास्तां भगवति वरदे त्वत्प्रसादात् प्रसीद ॥ ८॥<br />
प्रसीद भगवत्यम्ब प्रसीद भक्तवत्सले ।<br />
प्रसादं कुरु मे देवि दुर्गे देवि नमोऽस्तु ते ॥ ९॥<br />
॥ इति अपराधक्षमापणस्तोत्रं समाप्तम्॥<br />
<br />
<span class='index-text'> aparadh kshama stotram </span>