---
slug: /purush-sukt
---
# पुरुष सूक्त

ॐ श्री गुरुभ्यो नमः । हरिः ओम् ।

सहस्रशीर्षा पुरुषः सहस्राक्षः सहस्रपात । ।<br />
स भूमिँ सर्वतः स्पृत्वाऽत्चतिष्ठद्यशाङ्गुलम् ।।1।। ।<br />

पुरुषऽएवेवँ सर्वं यद्भूतं यच्च भाव्यम् । ।<br />
उतामृतत्वस्येशानो यदन्नेनातिरोहति ।।2।। ।<br />

एतावानस्य महिमातो ज्यायाँश्च पूरुषः । ।<br />
पादोऽस्य विश्वा भूतानि त्रिपादस्यामृतं दिवि ।।3।। ।<br />

त्रिपादूर्ध्व उदैत्पुरुषः पादोऽस्येहाभवत्पुनः । ।<br />
ततो विष्वङ् व्यक्रामत्साशनानशनेऽअभि ।।4।। ।<br />

ततो विराडजायत विराजोऽअधि पूरुषः । ।<br />
स जातोऽअत्यरिच्यत पश्चाद्भूमिमथो पुरः ।।5।। ।<br />

तस्माद्यज्ञात्सर्वहुतः सम्भृतं पृषदाज्यम् । ।<br />
पशूँस्ताँश्चक्रे वायव्यानारण्या ग्राम्याश्च ये ।।6।। ।<br />

तस्माद्यज्ञात् सर्वहुतऽऋचः सामानि जज्ञिरे । ।<br />
छन्दाँसि जज्ञिरे तस्माद्यजुस्तस्मादजायत ।।7।। ।<br />

तस्मादश्वाऽजायन्त ये के चोभयादतः । ।<br />
गावो ह जज्ञिरे तस्मात्तस्माज्जाताऽअजावयः ।।8।। ।<br />

तं यज्ञं बर्हिषि प्रौक्षन् पुरुषं जातमग्रतः । ।<br />
तेन देवाऽअयजन्त साध्याऽऋषयश्च ये ।।9।। ।<br />

यत्पुरुषं व्यदधुः कतिधा व्यकल्पयन् । ।<br />
मुखं किमस्यासीत किं बाहू किमूरू पादाऽउच्येते ।।10।। ।<br />

ब्राह्मणोऽस्य मुखमासीद् बाहू राजन्यः कृतः। ।<br />
ऊरू तदस्य यद्वैश्यः पद्भ्याँ शूद्रोऽअजायत ।।11।। ।<br />

चन्द्रमा मनसो जातश्चक्षोः सूर्यो अजायत । ।<br />
श्रोत्राद्वायुश्च प्राणश्च मुखादग्निरजायत ।।12।। ।<br />

नाभ्याऽआसीदन्तरिक्षँ शीर्ष्णो द्यौः समवर्त्तत । ।<br />
पद्भ्याँ भूमिर्दिशः श्रोत्रात्तथा लोकाँ२ऽकल्पयन् ।।13।। ।<br />

यत्पुरुषेण हविषा देवा यज्ञमतन्वत । ।<br />
वसन्तोऽस्यासीदाज्यं ग्रीष्मऽइध्मः शरद्धविः ।।14।। ।<br />

सप्तास्यासन् परिधयस्त्रिः सप्त समिधः कृताः । ।<br />
देवा यद्यज्ञं तन्वानाऽअबध्नन् पुरुषं पशुम् ।।15।। ।<br />

यज्ञेन यज्ञमयजन्त देवास्तानि धर्माणि प्रथमान्यासन् । ।<br />
ते ह नाकं महिमानः सचन्त यत्र पूर्वे साध्याः सन्ति देवाः ।।16।। ।<br />


ॐ शांतिः ! शांतिः !! शांतिः !!! (यजुर्वेदः 31.1-16)