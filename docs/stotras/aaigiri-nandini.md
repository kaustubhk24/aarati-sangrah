---
slug: /aaigiri-nandini
---

# श्री महिषासुरमर्दिनि स्तोत्रम्

अयि गिरिनन्दिनि नन्दितमेदिनि विश्वविनोदिनि नन्दिनुते<br />
गिरिवरविन्ध्यशिरोऽधिनिवासिनि विष्णुविलासिनि जिष्णुनुते ।<br />
भगवति हे शितिकण्ठकुटुम्बिनि भूरिकुटुम्बिनि भूरिकृते<br />
जय जय हे महिषासुरमर्दिनि रम्यकपर्दिनि शैलसुते ॥ १ ॥<br />
<br />
सुरवरवर्षिणि दुर्धरधर्षिणि दुर्मुखमर्षिणि हर्षरते<br />
त्रिभुवनपोषिणि शङ्करतोषिणि किल्बिषमोषिणि घोषरते<br />
दनुजनिरोषिणि दितिसुतरोषिणि दुर्मदशोषिणि सिन्धुसुते<br />
जय जय हे महिषासुरमर्दिनि रम्यकपर्दिनि शैलसुते ॥ २ ॥<br />
<br />
अयि जगदम्ब मदम्ब कदम्ब वनप्रियवासिनि हासरते<br />
शिखरि शिरोमणि तुङ्गहिमलय शृङ्गनिजालय मध्यगते ।<br />
मधुमधुरे मधुकैटभगञ्जिनि कैटभभञ्जिनि रासरते<br />
जय जय हे महिषासुरमर्दिनि रम्यकपर्दिनि शैलसुते ॥ ३ ॥<br />
<br />
अयि शतखण्ड विखण्डितरुण्ड वितुण्डितशुण्द गजाधिपते<br />
रिपुगजगण्ड विदारणचण्ड पराक्रमशुण्ड मृगाधिपते ।<br />
निजभुजदण्ड निपातितखण्ड विपातितमुण्ड भटाधिपते<br />
जय जय हे महिषासुरमर्दिनि रम्यकपर्दिनि शैलसुते ॥ ४ ॥<br />
<br />
अयि रणदुर्मद शत्रुवधोदित दुर्धरनिर्जर शक्तिभृते<br />
चतुरविचार धुरीणमहाशिव दूतकृत प्रमथाधिपते ।<br />
दुरितदुरीह दुराशयदुर्मति दानवदुत कृतान्तमते<br />
जय जय हे महिषासुरमर्दिनि रम्यकपर्दिनि शैलसुते ॥ ५ ॥<br />
<br />
अयि शरणागत वैरिवधुवर वीरवराभय दायकरे<br />
त्रिभुवनमस्तक शुलविरोधि शिरोऽधिकृतामल शुलकरे ।<br />
दुमिदुमितामर धुन्दुभिनादमहोमुखरीकृत दिङ्मकरे<br />
जय जय हे महिषासुरमर्दिनि रम्यकपर्दिनि शैलसुते ॥ ६ ॥<br />
<br />
अयि निजहुङ्कृति मात्रनिराकृत धूम्रविलोचन धूम्रशते<br />
समरविशोषित शोणितबीज समुद्भवशोणित बीजलते ।<br />
शिवशिवशुम्भ निशुम्भमहाहव तर्पितभूत पिशाचरते<br />
जय जय हे महिषासुरमर्दिनि रम्यकपर्दिनि शैलसुते ॥ ७ ॥<br />
<br />
धनुरनुषङ्ग रणक्षणसङ्ग परिस्फुरदङ्ग नटत्कटके<br />
कनकपिशङ्ग पृषत्कनिषङ्ग रसद्भटशृङ्ग हताबटुके ।<br />
कृतचतुरङ्ग बलक्षितिरङ्ग घटद्बहुरङ्ग रटद्बटुके<br />
जय जय हे महिषासुरमर्दिनि रम्यकपर्दिनि शैलसुते ॥ ८ ॥<br />
<br />
सुरललना ततथेयि तथेयि कृताभिनयोदर नृत्यरते<br />
कृत कुकुथः कुकुथो गडदादिकताल कुतूहल गानरते ।<br />
धुधुकुट धुक्कुट धिंधिमित ध्वनि धीर मृदंग निनादरते<br />
जय जय हे महिषासुरमर्दिनि रम्यकपर्दिनि शैलसुते ॥ ९ ॥<br />
<br />
जय जय जप्य जयेजयशब्द परस्तुति तत्परविश्वनुते<br />
झणझणझिञ्झिमि झिङ्कृत नूपुरशिञ्जितमोहित भूतपते ।<br />
नटित नटार्ध नटी नट नायक नाटितनाट्य सुगानरते<br />
जय जय हे महिषासुरमर्दिनि रम्यकपर्दिनि शैलसुते ॥ १० ॥<br />
<br />
अयि सुमनःसुमनःसुमनः सुमनःसुमनोहरकान्तियुते<br />
श्रितरजनी रजनीरजनी रजनीरजनी करवक्त्रवृते ।<br />
सुनयनविभ्रमर भ्रमरभ्रमर भ्रमरभ्रमराधिपते<br />
जय जय हे महिषासुरमर्दिनि रम्यकपर्दिनि शैलसुते ॥ ११ ॥<br />
<br />
सहितमहाहव मल्लमतल्लिक मल्लितरल्लक मल्लरते<br />
विरचितवल्लिक पल्लिकमल्लिक झिल्लिकभिल्लिक वर्गवृते ।<br />
शितकृतफुल्ल समुल्लसितारुण तल्लजपल्लव सल्ललिते<br />
जय जय हे महिषासुरमर्दिनि रम्यकपर्दिनि शैलसुते ॥ १२ ॥<br />
<br />
अविरलगण्ड गलन्मदमेदुर मत्तमतङ्ग जराजपते<br />
त्रिभुवनभुषण भूतकलानिधि रूपपयोनिधि राजसुते ।<br />
अयि सुदतीजन लालसमानस मोहन मन्मथराजसुते<br />
जय जय हे महिषासुरमर्दिनि रम्यकपर्दिनि शैलसुते ॥ १३ ॥<br />
<br />
कमलदलामल कोमलकान्ति कलाकलितामल भाललते<br />
सकलविलास कलानिलयक्रम केलिचलत्कल हंसकुले ।<br />
अलिकुलसङ्कुल कुवलयमण्डल मौलिमिलद्बकुलालिकुले<br />
जय जय हे महिषासुरमर्दिनि रम्यकपर्दिनि शैलसुते ॥ १४ ॥<br />
<br />
करमुरलीरव वीजितकूजित लज्जितकोकिल मञ्जुमते<br />
मिलितपुलिन्द मनोहरगुञ्जित रञ्जितशैल निकुञ्जगते ।<br />
निजगणभूत महाशबरीगण सद्गुणसम्भृत केलितले<br />
जय जय हे महिषासुरमर्दिनि रम्यकपर्दिनि शैलसुते ॥ १५ ॥<br />
<br />
कटितटपीत दुकूलविचित्र मयुखतिरस्कृत चन्द्ररुचे<br />
प्रणतसुरासुर मौलिमणिस्फुर दंशुलसन्नख चन्द्ररुचे<br />
जितकनकाचल मौलिमदोर्जित निर्भरकुञ्जर कुम्भकुचे<br />
जय जय हे महिषासुरमर्दिनि रम्यकपर्दिनि शैलसुते ॥ १६ ॥<br />
<br />
विजितसहस्रकरैक सहस्रकरैक सहस्रकरैकनुते<br />
कृतसुरतारक सङ्गरतारक सङ्गरतारक सूनुसुते ।<br />
सुरथसमाधि समानसमाधि समाधिसमाधि सुजातरते ।<br />
जय जय हे महिषासुरमर्दिनि रम्यकपर्दिनि शैलसुते ॥ १७ ॥<br />
<br />
पदकमलं करुणानिलये वरिवस्यति योऽनुदिनं सुशिवे<br />
अयि कमले कमलानिलये कमलानिलयः स कथं न भवेत् ।<br />
तव पदमेव परम्पदमित्यनुशीलयतो मम किं न शिवे<br />
जय जय हे महिषासुरमर्दिनि रम्यकपर्दिनि शैलसुते ॥ १८ ॥<br />
<br />
कनकलसत्कलसिन्धुजलैरनुषिञ्चति तेगुणरङ्गभुवम्<br />
भजति स किं न शचीकुचकुम्भतटीपरिरम्भसुखानुभवम् ।<br />
तव चरणं शरणं करवाणि नतामरवाणि निवासि शिवम्<br />
जय जय हे महिषासुरमर्दिनि रम्यकपर्दिनि शैलसुते ॥ १९ ॥<br />
<br />
तव विमलेन्दुकुलं वदनेन्दुमलं सकलं ननु कूलयते<br />
किमु पुरुहूतपुरीन्दु मुखी सुमुखीभिरसौ विमुखीक्रियते ।<br />
मम तु मतं शिवनामधने भवती कृपया किमुत क्रियते<br />
जय जय हे महिषासुरमर्दिनि रम्यकपर्दिनि शैलसुते ॥ २० ॥<br />
<br />
अयि मयि दीन दयालुतया कृपयैव त्वया भवितव्यमुमे<br />
अयि जगतो जननी कृपयासि यथासि तथानुमितासिरते ।<br />
यदुचितमत्र भवत्युररीकुरुतादुरुतापमपाकुरुते<br />
जय जय हे महिषासुरमर्दिनि रम्यकपर्दिनि शैलसुते ॥ २१ ॥<br />

<span class='index-text'> aaigiri nandini , mahishasurmardini stotra</span>