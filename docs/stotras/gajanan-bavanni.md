---
slug: /gajanan-bavanni
---

# श्री गजानन बावन्नी



जय जय सदगुरू गजानना | रक्षक तूची भक्तजना ||१||<br />
निर्गुण तू परमात्मा तू | सगुण रुपात गजानन तू ||२||<br />
सदेह तू, परी विदेह तू | देह असून देहातीत तू ||३||<br />
माघ वद्य सप्तमी दिनी | शेगावात प्रगटोनी ||४||<br />
उष्ट्या पत्रावळीनिमित्त | विदेह्त्व तव हो प्रगट ||५||<br />
बंकट लालावरी तुझी | कृपा जाहली ती साची ||६||<br />
गोसाव्याच्या नवसासाठी | गांजा घेसी लावून ओठी ||७||<br />
तव पद तीर्थे वाचविला | जानराव तो भक्त भला ||८||<br />
जानाकीरामा चिंचवणे | नासवोनी स्वरूपी आणणे ||९||<br />
मुकीन चंदूचे कानवले | खाउन कृतार्थ त्या केले ||१०||<br />
विहिरी माजी जलविहीना | केले देवा जल भरणा ||११||<br />
मध माश्यांचे डंख तुवा | सहन सुखे केले देवा ||१२||<br />
त्यांचे काटे योगबले | काढुनी सहजी दाखविले ||१३||<br />
कुस्ती हरीशी खेळोनि | शक्ती दर्शन घडवोनी ||१४||<br />
वेद म्हणुनी दाखविला | चकित द्रविड ब्राह्मण झाला ||१५||<br />
जळत्या पर्यकावरती | ब्रह्म्हगीरीला ये प्रचीती ||१६||<br />
टाकळीकर हरिदासाचा | अश्व शांत केला साचा ||१७||<br />
बाळकृष्ण बाळापुराचा | समर्थ भक्तची जो होता ||१८||<br />
रामदास रूपे त्याला | दर्शन देवोनी तोषविला ||१९||<br />
सुकलालाची गोमाता | द्वाड बहुत होती ताता ||२०||<br />
कृपा तुझी होताच क्षणी | शांत जाहली ती जननी ||२१||<br />
घुडे लक्ष्मण शेगावी | येता व्याधी तू निरवी ||२२||<br />
दांभिकता परी ती त्याची | तू न चालवोनी घे साची ||२३||<br />
भास्कर पाटील तव भक्त | उद्धरलासी तू त्वरित ||२४||<br />
आज्ञा तव शिरसावंद्य | काकही मानती तुज वंद्य ||२५||<br />
विहिरीमाजी रक्षियला | देवा तू गणू जवऱ्याला ||२६||<br />
पिताम्बराकरवी लीला | वठला आंबा पल्लवीला ||२७||<br />
सुबुद्धी देशी जोश्याला | माफ करी तो दंडाला ||२८||<br />
सवडद येथील गंगाभारती | थुंकूनी वारिली रक्तपिती ||२९||<br />
पुंडलिकाचे गंडांतर | निष्ठा जाणून केले दूर ||३०||<br />
ओंकारेश्वरी फुटली नौका | तारी नर्मदा क्षणात एका ||३१||<br />
माधवनाथा समवेत | केले भोजन अदृष्ट ||३२||<br />
लोकमान्य त्या टिळकांना | प्रसाद तूची पाठविला ||३३||<br />
कवर सुताची कांदा भाकर | भक्शिलीस तू प्रेमाखातर ||३४||<br />
नग्न बैसोनी गाडीत | लीला दाविली विपरीत ||३५||<br />
बायजे चित्ती तव भक्ती | पुंडलीकावरी विरक्त प्रीती ||३६||<br />
बापुना मनी विठ्ठल भक्ती | स्वयं होशी तू विठ्ठल मूर्ती ||३७||<br />
कवठ्याच्या त्या वारकऱ्याला | मरीपासुनी वाचविला ||३८||<br />
वासुदेव यती तुज भेटे | प्रेमाची ती खुण पटे ||३९||<br />
उद्धट झाला हवालदार | भस्मीभूत झाले घरदार ||४०||<br />
देहान्ताच्या नंतरही | कितीजणा अनुभव येई ||४१||<br />
पडत्या मजूरा झेलीयेले | बघती जन आश्चर्य भले ||४२||<br />
अंगावरती खांब पडे | स्त्री वांचे आश्चर्य घडे ||४३||<br />
गजाननाच्या अद्भुत लीला | अनुभव येती आज मितीला ||४४||<br />
शरण जाऊनी गजानना | दुःख तयाते करी कथना ||४५||<br />
कृपा करी तो भक्तांसी | धावून येतो वेगेसी ||४६||<br />
गजाननाची बावन्नी | नित्य असावी ध्यानी मनी ||४७||<br />
बावन्न गुरुवारी नेमे | करा पाठ बहु भक्तीने ||४८||<br />
विघ्ने सारी पळती दूर | सर्व सुखांचा येई पूर ||४९||<br />
चिंता साऱ्या दूर करी | संकटातूनी पार करी ||५०||<br />
सदाचार रत सद्भक्ता | फळ लाभे बघता बघता ||५१||<br />
भक्त बोले जय बोला | गजाननाची जय बोला ||<br />
जय बोला हो जय बोला | गजाननाची जय बोला ||५२||

|| अनंत कोटी ब्रम्हांड नायक, महाराजाधिराज योगिराज परब्रम्ह सच्चिदानंद भक्तप्रतीपालक शेगाव निवासी समर्थ सद्गुरू श्री गजानन महाराज की जय ||

<span class='index-text'> gajanan bavanni stotra  </span>